---
id: "அதிரும்நடம் புரியும்திரு"
title: "4. அதிரும்நடம் புரியும்திரு"
sidebar_position: 4
---

:::note சந்தம்
தனதனன தனதனன தனதனன தனதனன<br/>
&nbsp;&nbsp;&nbsp;&nbsp;தனதனன தனதனன ...... தனதான
:::

# பாடல்

அதிருநட புரியுமிரு பரமனடி பரவிவளர்<br/>
பருத்தவட ரண்டமெனும் ...... பொருளாகி

அண்டவுறை பண்டமென பண்ணுபவ னொளிபொருதி<br/>
ஐந்துமொரு அறிவுடைய ...... உயிராகி

கதியுமற வினையுமுற பிணியுமுற குறையுமிகு<br/>
களியனெனை கடைவிழியே ...... காண்பாயே

கருப்பொருளு முருகனென கருதிதின வெழுதிமுறை<br/>
பருத்தவுடல் மெலியவருள் ...... தருவாயே

பருமன்கெட பிறவும்விட பரவுமொளி பெருகிவர<br/>
உருவுத்தரு அல்லலறு ...... முருகோனே

பரங்கிரியில் பதியுமென பிறைதரித்த பிழம்புதரு<br/>
பிறவிபரி அயிலைவிடு ...... பெருமாளே

# சொல் விளக்கம்

**அதிரும் நடம் புரியும் இரு பரமனடி பரவிவளர்** ...... அண்டத்திற்கு வெளியே ஆடும் பரமன் இருக்கால் அதிர்வு பரவி வளர்ந்து

**பருத்த அடர் அண்டமெனும் பொருளாகி** ...... பருப்பொருளாக அடர்ந்து அண்டமென ஆகிற்று

**அண்டம் உறை பண்டமென பண்ணுபவ னொளிபொருந்தி** ...... அந்த அண்டத்திள் ஒரு பண்டமாக இருக்கும் பருப்பொருள் ஆண்டவன் ஒளிபொருந்தி

**ஐந்துமொரு அறிவுமுடை உயிராகி** ...... ஆறறிவு பெற்ற உயிராகியது

**கதியுமற வினையுமுற பிணியுமுற குறையுமிகு** ...... அவ்வுயிராகிய நான் வினை ஏறி, பிணியுற்று கதியற்று குறைநிறைந்து

**களியனெனை கடைவிழியே காண்பாயே** ...... குடியும்பெற்று தவிக்கும் என்னை கடைவிழியால் ஒரு பார்வை பார்பாயே

**கருப்பொருளு முருகனென கருதிதின வெழுதிமுறை** ...... முருகனை கருப்பொருளாக கொண்டு தினமும் பாடல் எழுதி

**பருத்தவுடல் மெலிய அருள் தருவாயே** ...... இந்த உடல் மெலிய அருள் தர வேண்டும்

**பருமன் கெட பிறவும் விட பரவுமொளி பெருகிவர** ...... உடலும் அதனோடு பிறவும் கெட ஒளி ஏறி

**உருவுதரு அல்லலறு முருகோனே** ...... இந்த மானிட உருவம்தரும் தொல்லை அறுக்கும் முருகோனே

**பரங்கிரியில் பதியுமென பிறைதரித்த பிழம்புதரு** ...... திருப்பரங்குன்றத்தில் தேவயானி மணந்து அவள் பதியாகிய, பிறை சூடிய பரமன் தரும்

**பிறவிபரி அயிலைவிடு பெருமாளே** ...... இக்கொடிய பிறவி பொடிபட வேலை விடும் முருக பெருமாளே