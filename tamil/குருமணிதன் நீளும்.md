---
id: "குருமணிதன்நீளும்"
title: "3. குருமணிதன் நீளும்"
sidebar_position: 3
---

# குருமணிதன் நீளும்

:::note சந்தம்
தனதனன தான தனதனன தான<br/>
&nbsp;&nbsp;&nbsp;&nbsp;தனதனன தானத் ...... தனதான
:::

# பாடல்

குருமணித ன்நீளு நெடுமுயரை காணு<br/>
மிருவிழியு மெங்கும் ...... உண்டாகேள்

அழகுமலை யினேறு திருமுருக வேலு<br/>
மெறிபடூஉ தூரம் ...... எங்கோகாண்

கருத்தினிரு ந்தாட குறமகளு மாட<br/>
சேவகொடி யாட்டுங் ...... காற்றுஞ்சால்

பிறப்புமுறு வாது இறப்புமறி யாது<br/>
மயிலொடூஉ ஆடக் ...... காணுங்கால்

தடடடட தாட தடடடட தாட<br/>
தடுடுடுவென ஆடித் ...... தடுத்தாள

கருவினில டர்ந்து கருகியும் விடாது<br/>
சரவணபவ ஓதும் ...... அடியேன்தான்

கருப்பொரு ளுமாகி தனிபெருஉரு வாகி<br/>
முழுமுதற் மாறன் ...... கந்தன்தான்

தமிழும்த ந்தாக நவிழுமிசை யாக<br/>
அடியனை ஆளும் ...... பெருமாளே

# சொல் விளக்கம்

**குருமணி தன் நீளும் நெடும்உயரை காணும்** ...... சிவபதியின் நீண்ட உயரத்தை காணவல்ல

**இருவிழியும் எங்கும் உண்டாகேள்** ...... இருவிழிகள் பிரபஞ்சத்தில் உண்டா

**அழகர் மலையின் ஏறு திருமுருகன் வேலும்** ...... சோலைமலை ஏறி முருகன் வேலை

**எறிபடும் தூரம் எங்கோகாண்** ...... எறியும் தூரம் அளந்து காண முடியுமோ

**கருத்தினில் இருந்தாட குறமகளும் ஆடசேவகொடி ஆட்டும் காற்றும்சால்** ...... கருத்தினில் முருகனாட அவனோடு வள்ளியுமாட சேவர்கொடியை ஆட்டும் நிறைந்த காற்றும் வீச

**பிறப்பும் உறுவாது இறப்பும் அறியாது** ...... பிறப்பு உறுவாது இறப்பும் அறியாது

**மயிலொடு ஆடக் காணுங்கால்** ...... மயிலொடு முருகன் ஆடுவதை காணும் கணம்

**தடடடட தாட தடடடட தாடதடுடுடுவென ஆடித் தடுத்தாள** ...... தடடடட தாட தடடடட தாட தடுடுடு என ஆடி என்னை ஆட்கொள்ள

**கருவினில் அடர்ந்து கருகியும் விடாது** ...... கருவில் ஏறிய முருக பாசம் உடல் கருகியும் விடாமல்

**சரவணபவ ஓதும் அடியேன்தான்** ...... ஓம் சரவணபவ என ஓதும் அடியேன் நான்தான்

**கருப்பொருளும் ஆகி தனிபெரு உருவாகி** ...... தொல்காப்பியம் கூறும் கருப்பொருளாகி தனிப்பெரும் கடவுளுமாகி

**முழுமுதல் மாறன் கந்தன்தான்** ...... கௌமாரம் கூறும் முழுமுதல் கடவுள் எங்கள் கந்தன் தான்

**தமிழும் தந்தாக நவிழும் இசையாகஅடியனை ஆளும் பெருமாளே** ...... தமிழும் தந்தருளி நவிழும் இசையும் ஆகிஅடியேனை தினமும் ஆளும் எங்கள் பெருமாளே
