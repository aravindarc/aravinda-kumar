---
id: "கல்வி கடமை"
title: "2. கல்வி கடமை"
sidebar_position: 2
---

:::note சந்தம்
தந்த தனன தனனா தனனதன<br/>
&nbsp;&nbsp;&nbsp;&nbsp;தந்த தனன தனனா தனனதன<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;தந்த தனன தனனா தனனதன ...... தனதான
:::

# பாடல்

கல்வி கடமை கடனே இடையிலுற<br/>
கள்ளும் களிப்பும் களவே பெருகிவளர்<br/>
கந்த குமர குகனை நிறைபொருத ...... மறந்தேங்கி

மறந்த அறமும் திறமும் தடையுமுற<br/>
மரத்த குரலும் குறையே உடலிலுறு<br/>
மருத முரளி மருகா வெனதிளைக்கும் ...... மனம்மாறி

மனதை மிரளு மிருளும் மிருககுணம்<br/>
மிண்டு மாளு மொளியும் அழுந்தியுயிரும்<br/>
மடியும் நாளும் பொழுதும் நெருங்கிவர ...... துயரோங்கி

துயரு முறவு முறையே பிறவிச்சுழர்<br/>
விடையு முணரும் கணமே பிறியுமுயிர்<br/>
பறிக்கும் படர்கள் வரவும் வேலைவிடும் ...... பெருமாளே

சுவாமி மலையி னிறையே மனங்குளிர<br/>
தந்தைக் கருளும் குருவே கருந்தளிரை<br/>
குறவை மகளி னிடையே கைபொருத ...... விநோதனே

# சொல் விளக்கம்
**கல்வி கடமை கடனே இடையிலுற** ...... கல்வியால் கடமையை உணர, கடமையால் கடனை வாங்கும், இவை இடையில் வந்து

**கள்ளும் களிப்பும் களவே பெருகிவளர்** ...... கள்ளில் களித்திருந்து களவு மிகவும் வளர்ந்து நொந்து

**கந்த குமர குகனை நிறைபொருத மறந்தேங்கி** ...... குமரனை மறந்து அவன் திருவருளுக்காக ஏங்கி

**மறந்த அறமும் திறமும் தடையுமுற** ...... அறத்தை மறந்து திறமையும் மங்கி

**மரத்த குரலும் குறையே உடலிலுறு** ...... குரலும் தொலைந்து ஊமையாய் உடல் முழுதும் குறையேறி

**மருத முரளி மருகா வெனதிளைக்கும் மனம்மாறி** ...... மருத நிலத்தை ஆளும் மாலின் மருமகனை சிந்தையில் நிறுத்தாது மனம் மாறிப்போய்

**மனதை மிரளு மிருளும் மிருககுணம்** ...... மனதை மிரள செய்யும் இருளும், உள்ளிருக்கும் மிருக குணமும்

**மிண்டு மாளு மொளியும் அழுந்தியுயிரும்** ...... அக்குணத்தால் செய்த மிண்டுகள் (தவறுகள்), அதனால் மங்கி போன உள்ளொளி அழுந்தி போனது

**மடியும் நாளும் பொழுதும் நெருங்கிவர துயரோங்கி** ...... உயிர் போகும் நாளும் பொழுதும் நெருங்க, துயர் ஏறியது

**துயரு முறவு முறையே பிறவிச்சுழர்<br/>
விடையு முணரும் கணமே பிறியுமுயிர்<br/>
பறிக்கும் படர்கள் வரவும் வேலைவிடும் பெருமாளே** ...... உறவும் அதனால் ஏற்படும் துயரும் சுழலும் பிறவியின் முறை என்ற உண்மையை அறியும் கணம் உயிர் பிரிய, எம் தூதர்கள் அவ்வுயிரை பறிக்க முற்படும் போது, வேலை எய்து காக்க வேண்டும் எங்கள் பெருமாளே

**சுவாமி மலையி னிறையே மனங்குளிர<br/>
தந்தைக் கருளும் குருவே கருந்தளிரை<br/>
குறவை மகளி னிடையே கைபொருத விநோதனே** ...... சுவாமி மலையின் இறைவா, மாமுனி சிவனின் மனம் குளிர, குரு உபதேசம் செய்த முருகா, கருமையான தளிரை போல் தோற்றமுடைய வள்ளியின் இடையில் கை பொருந்தும் விநோதனே.